# Iniciativa pro otevřený chaos

_Poslední aktualizace: 10. 4. 2019_

 [Principy chaosu][principles] uvádějí, že:

> "Chaosinženýrství je obor zabývající se experimentováním na systému,
> které má za cíl vybudovat důvěru ve schopnosti systému odolávat
> turbulentním podmínkám v produkčním prostředí.”

[principles]: http://principlesofchaos.org/?lang=CZcontent#

Podle těchto principů je chaosinženýrství disciplínou založenou na metodách _vědeckého přístupu_, které umožňují zlepšování spolehlivosti systému, jeho robustnosti a odolnosti prostřednictvím _učení založeného na pozorování_. Věda vede otevřenou veřejnou debatu jak o experimentech, tak o nálezech. Díky této debatě se posouvá dál.

Tímto dokumentem vyjadřujeme přesvědčení, že spolehlivost a odolnost systémů může být zlepšována na základě stejné otevřenosti aplikované na experimenty a nálezy chaosinženýrství.

## Proč iniciativa?

Cílem je představit myšlenku a plán, který vyzývá komunitu, aby přijala svobodné a otevřené standardy, díky kterým bude kdokoli mít možnost sdílet, spolupracovat a učit se ze zkušeností v chaosinženýrství.

V nejlepším případě se bude jednat o krátkodobou iniciativu. Jakmile se její myšlenka na veřejnosti rozšíří a jakmile začne realizace plánu navrženého níže, může být tato iniciativa zastavena. Upřednostníme konkrétní výsledky aktivit z plánu.

## Myšlenka: Otevřený chaos

Pokud definujeme otevřené standardy pro experimenty a nálezy, umožníme tím:

* Sdílet podněty k experimentům napříč týmy, v rámci organizací, i mezi organizacemi.
* Sdílet poznatky z experimentů tak, aby je ostatní mohli revidovat, navrhovat zlepšení a porovnávat je s vlastními poznatky, které vznikly v podobných experimentech.
* Sdílet, spolupracovat a vzájemně se učit způsoby, jak zlepšit odolnost a technickou robustnost systémů.

Použití otevřených standardů umožní vytvoření znalostní báze, tím podpoří schopnost organizace navrhovat odolnější systémy. Ačkoli by mělo být vždy možné řídit přístup k experimentům a nálezům, navrhujeme vést je jako otevřené standardy. Tím umožníme komukoli sdílet a učit se pomocí Otevřeného chaosu.

## Navržený plán

Tato iniciativa plánuje:
* Definovat otevřené standardy pro experimenty s chaosem na koncepční úrovni.
* Definovat otevřené standardy pro nálezy z chaosu na koncepční úrovni.
* Definovat Chaos Service API, které bude minimální, společné všem, otevřené a nezávislé na dodavateli.
* Jako základ a referenční implementaci otevřených standardů využívat zpočátku koncepty a dokumentaci publikované jako [Open API pro experimenty][experiment] a [nálezy][findings] v rámci [Chaos Toolkitu][toolkit].

[toolkit]: https://chaostoolkit.org/
[experiment]: https://docs.chaostoolkit.org/reference/api/experiment/
[findings]: https://docs.chaostoolkit.org/reference/api/journal/

Připojte se k diskusi o této iniciativě do [skupiny Google Chaos Community][chaosgroup].

[chaosgroup]: https://groups.google.com/forum/#!forum/chaos-community

Translations: EN | FR (TBD) | CZ

Chcete-li přidat překlad, zadejte prosím pull request do [repozitáře v Githubu][repo].

[repo]: https://github.com/open-chaos/openchaos
